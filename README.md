# OpenAgenda


## Il calendario degli eventi partecipato dai cittadini
OpenAgenda facilita la collaborazione tra i soggetti che animano la vita culturale di una comunità locale; associazioni, biblioteche e musei raccolgono i propri eventi in un unico calendario che ne facilita la diffusione multicanale, in coordinamento con l'ente locale. In questo modo, la P.A. propone un significativo cambio di paradigma rispetto al passato: rende autonomi e responsabilizza i cittadini nella gestione degli eventi pubblici, mantenendo un ruolo di coordinamento e di validazione dell’intero processo, a garanzia del suo corretto funzionamento.
Un modo per rafforzare le relazioni tra amministrazione e territorio, secondo il paradigma dell'OpenGovernment.

Per maggiori informazioni, vedi: https://www.opencontent.it/Per-la-PA/OpenAgenda

## Documentazione
La documentazione di OpenAgenda è stata realizzata con Readthedocs ed è disponibile in questi formati:
* Manuale d'uso per gli operatori della PA: http://manuale-openagenda.readthedocs.io/it/latest/manuale_amministratori.html
* Manuale d'uso per le Associazioni: http://manuale-openagenda.readthedocs.io/it/latest/manuale_associazioni.html

## Sei un programmatore ed hai bisogno di aiuto?
* Per segnalare malfunzionamenti utilizzare la funzionalità GitHub Issues di questo repository
* Per richiedere l'assistenza di uno sviluppatore scrivere a info@opencontent.it

## Copyright
Copyright (C) 2010-2018 Opencontent SCARL. Tutti i diritti riservati.

## Licenza e modalità d'uso
OpenAgenda è rilasciato da OpenContent con licenza aperta, GNU General Public License v2.0, che puoi leggere integralmente qui: http://www.gnu.org/licenses/gpl-2.0.txt 

Grazie a questa licenza, qualsiasi utente di OpenAgenda gode delle quattro libertà fondamentali:
* Libertà di eseguire il programma come si desidera, per qualsiasi scopo (libertà 0).
* Libertà di studiare come funziona il programma e di modificarlo in modo da adattarlo alle proprie necessità (libertà 1). L'accesso al codice sorgente ne è un prerequisito.
* Libertà di ridistribuire copie in modo da aiutare gli altri (libertà 2).
* Libertà di migliorare il programma e distribuirne pubblicamente i miglioramenti da voi apportati (e le vostre versioni modificate in genere), in modo tale che tutta la comunità ne tragga beneficio (libertà 3). L'accesso al codice sorgente ne è un prerequisito.


## Codice etico
OpenAgenda è un'applicazione Open Source. Il codice sorgente viene rilasciato con licenza GNU General Public License v2.0 per due ragioni: 
* il modello di business di [Opencontent](https://www.opencontent.it/Chi-siamo) ed il suo codice etico aziendale, che identifica nella condivisione del sapere un fattore determinante per migliorare costantemente la qualità e la competitività aziendale
* la tutela degli utenti ed in particolare degli enti pubblici, che possono più facilmente rispettare quanto previsto dall'Art. 68 comma 1-ter e dal Piano Triennale per l'informatica nella Pubblica Amministrazione.


#### Codice dell'Amministrazione Digitale - Art. 68.  Analisi comparativa delle soluzioni 

In vigore dal 14 settembre 2016 

1  Le pubbliche amministrazioni acquisiscono programmi informatici o parti di essi nel rispetto dei princìpi di economicità e di efficienza, tutela degli investimenti, riuso e neutralità tecnologica, a seguito di una valutazione comparativa di tipo tecnico ed economico tra le seguenti soluzioni disponibili sul mercato:
a)  software sviluppato per conto della pubblica amministrazione; 
b)  riutilizzo di software o parti di esso sviluppati per conto della pubblica amministrazione; 
c)  software libero o a codice sorgente aperto; 
d)  software fruibile in modalità cloud computing; 
e)  software di tipo proprietario mediante ricorso a licenza d'uso; 
f)  software combinazione delle precedenti soluzioni.

1-bis  A tal fine, le pubbliche amministrazioni prima di procedere all'acquisto, secondo le procedure di cui al codice di cui al decreto legislativo 12 aprile 2006 n. 163, effettuano una valutazione comparativa delle diverse soluzioni disponibili sulla base dei seguenti criteri:
a)  costo complessivo del programma o soluzione quale costo di acquisto, di implementazione, di mantenimento e supporto; 
b)  livello di utilizzo di formati di dati e di interfacce di tipo aperto nonché di standard in grado di assicurare l’interoperabilità e la cooperazione applicativa tra i diversi sistemi informatici della pubblica amministrazione;
c)  garanzie del fornitore in materia di livelli di sicurezza, conformità alla normativa in materia di protezione dei dati personali, livelli di servizio tenuto conto della tipologia di software acquisito. 

#### 1-ter  Ove dalla valutazione comparativa di tipo tecnico ed economico, secondo i criteri di cui al comma 1-bis, risulti motivatamente l'impossibilità di accedere a soluzioni già disponibili all'interno della pubblica amministrazione, o a software liberi o a codici sorgente aperto, adeguati alle esigenze da soddisfare, è consentita l'acquisizione di programmi informatici di tipo proprietario mediante ricorso a licenza d'uso. 

